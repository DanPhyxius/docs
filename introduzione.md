# Introduzione

- [Dove Iniziare](#dove-iniziare)
- [La Filosofia di Laravel](#filosofia-di-laravel)

<a name="dove-iniziare"></a>
## Dove Iniziare

Imparare ad usare un nuovo framework, a volte, non è la cosa più semplice del mondo. Tuttavia, può essere davvero un'esperienza grandiosa. Quindi, per facilitarti il lavoro, abbiamo provato a creare una documentazione chiara e concisa per Laravel.

Non sai da dove iniziare? Questi sono i nostri suggerimenti:

- [Installazione](/installazione) e [Configurazione](/configurazione)
- [Routing](/routing)
- [Richieste ed Input](/richieste)
- [Risposte](/risposte)
- [View](/view)
- [Controller](/controller)

Dopo aver letto i capitoli appena elencati già sarai più capace di maneggiare il framework e capirne le potenzialità base. Un passo successivo, quindi, sarebbe l'approfondire la [configurazione del database](/database), l'uso di [Fluent, il query builder](/query) e di [Eloquent ORM](/eloquent). O, ancora, potresti leggere qualcosa sulla [sicurezza e l'autenticazione](/autenticazione) in modo tale da permettere ai tuoi primi utenti di iscriversi alla tua applicazione.

<a name="filosofia-di-laravel"></a>
## La Filosofia di Laravel

Laravel è un framework per applicazioni web con una sintassi espressiva ed elegante. L'abbiamo creato perché crediamo che lo sviluppo web debba essere un'esperienza di creatività, divertente in ogni momento il più possibile. In questo senso, lo scopo di Laravel è proprio quello di facilitare ed automatizzare tutte quelle operazioni che, normalmente, sono tra le più ripetitive: dall'autenticazione al routing, passando per gestione delle sessioni e caching.

Laravel vuole inoltre far diventare il processo di sviluppo qualcosa di rilassante senza dover sacrificare la funzionalità dell'applicazione. Un programmatore felice, infatti, scrive codice migliore. Abbiamo quindi preso il meglio di ogni tecnologia vista finora e ci abbiamo creato Laravel (abbiamo preso spunto anche da altri linguaggio e framework, come Ruby on Rails, ASP.NET MVC e Sinatra).

Il risultato? Laravel è accessibile e potente, e fornisce tutta una serie di tool che permettono di creare applicazioni robuste e di qualità. Costruire l'applicazione di cui hai bisogno, grazie ad IoC Container superbo, un sistema di migration espressive e un supporto integrato allo unit testing, da adesso sarà sempre più a portata di mano.
